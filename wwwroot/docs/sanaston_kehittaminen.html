<!DOCTYPE html PUBLIC "-//W3C//DTD XHTML 1.0 Strict//EN"
  "http://www.w3.org/TR/xhtml1/DTD/xhtml1-strict.dtd">

<html xmlns="http://www.w3.org/1999/xhtml" lang="fi" xml:lang="fi">

<head>
	<title>Voikko – Ohjeet oikolukusanaston kehittämiseen</title>
	<meta http-equiv="Content-Type" content="text/html; charset=utf-8" />
	<link rel="stylesheet" type="text/css" href="../style.css" />
	<style type="text/css">
		div.main {
			line-height: 1.5em;
			max-width: 45em;
			margin-left: 1.5em;
			}
		h2, h3 { margin: 1.3em 0 0.8em; }
		p { margin: 1em 0; }
		li p { margin: 1em 0; }
	</style>
</head>
<body>
<div class="topbar">
<h1><a href="..">Joukahainen</a> &gt; <a href="index.html">Ohjeita</a> &gt;
    Oikolukusanaston kehittäminen</h1>
<div class="clear"></div>
</div>
<div class="main">

<p>Tämä ohje antaa yleiskuvan siitä, millä periaatteilla <a
href="http://voikko.puimula.org/">Voikko</a>-oikolukujärjestelmän sanastoa
kehitetään. Tämä on ensisijassa näkemyksellinen opas, jonka tarkoitus on
ohjata oikoluvun kehittäjiä samoihin päämääriin. Tässä ohjeessa sanalla
<i>oikoluku</i> viitataan nimenomaan Voikon oikolukuun. Muiden
oikolukujärjestelmien lähtökohdat voivat olla toisenlaiset.</p>

<h2 id="tarkoitus">Mikä on oikoluvun tarkoitus?</h2>

<p><strong>Oikoluvun ensisijainen tarkoitus</strong> on tunnistaa nykysuomen
yleiskielisiä sanoja. Toiseksi oikoluku pyrkii parhaansa mukaan estämään
käyttäjää tekemästä kielivirheitä. Oikoluvun kehittäminen kiteytyy periaatteessa
vain näihin kahteen tavoitteeseen: oikein kirjoitetut sanat tunnistetaan, väärin
kirjoitettuja ei. (Tarkkaan ottaen tietokonepohjainen oikolukujärjestelmä ei
tiedä, onko sana kirjoitettu oikein. Oikoluku vain tarkistaa, löytyykö sana sen
omasta sanastosta vai ei.)</p>

<p><strong>Oikoluvun tarkoituksena ei ole</strong> tunnistaa mahdollisimman
paljon sanoja. Nopeasti ajatellen saattaisi ehkä tuntua, että hyvä
oikolukuohjelma tunnistaa kaikki oikein kirjoitetut sanat. Kirjoittajan
näkökulmasta voi tuntua mukavalle, jos tekstinkäsittelyohjelmalla
kirjoitetussa tekstissä ei näy lainkaan punaisella alleviivattuja sanoja. Se
antaa kuitenkin virheellisen kuvan oikeinkirjoituksesta. Kaikki se, mitä
voidaan kirjoittaa, ei ole suositusten mukaista yleiskieltä. Oikoluku, joka
sallii kaiken, on yhtä hyödyllinen kuin ei oikolukua lainkaan. Ei siis kannata
nähdä suurta vaivaa päästäkseen lähes nollatilanteeseen. Harkitulla sanaston
kehittämisellä päästään parempiin tuloksiin.</p>

<h2 id="periaatteet">Sanaston kehittämisen periaatteet</h2>

<p>Maailma on täynnä sanoja. Joitakin sanoja käytetään hyvin usein, joitakin
harvemmin ja joitakin tuskin koskaan. Oikoluvussa tarpeellisimpia ovat usein
käytetyt sanat. Harvinaisemmat sanatkaan eivät välttämättä ole haitaksi mutta
joskus ne voivat olla. Sanoja, joita ei juuri koskaan käytetä, ei tarvita
oikoluvussa, ja ne ovatkin todennäköisesti enemmän haitaksi kuin hyödyksi.</p>

<p>Harvinaisten sanojen mahdollinen haitta oikoluvun kannalta liittyy siihen,
että mitä enemmän sanastossa on sanoja, sitä todennäköisemmin joidenkin
sanojen taivutukset tai yhdyssanatilanteet muistuttavat joitakin toisia
sanoja. Tästä seuraa tilanteita, jossa vahingossa tehty kirjoitusvirhe
tekeekin sanasta jonkin toisen sanan. Kirjoittajan näkökulmasta oikoluku siis
tavallaan hyväksyy kirjoitusvirheen. Tältä ei voida kokonaan välttyä, koska on
äärettömästi tilanteita, joissa jokin kirjoitusvirhe voi muodostaa oikean
sanan. Asiaa kannattaa kuitenkin pohtia, jos sana on hyvin harvinainen.
Kuvitellaan esimerkiksi, että on olemassa jokin kaakkoisaasialainen soitin,
jonka nimi perusmuodossaan kirjoitetaan samalla tavalla kuin jokin suomen
kielen sana mutta se taipuu eri tavalla (ilman astevaihtelua). Tällaista
vieraskielistä sanaa ei kannata oikoluvun sanastoon lisätä, koska useimmat
kirjoittajat eivät sanaa edes tunne ja se tuottaa väärän näköisiä
taivutusmuotoja suomen kielen sanaan nähden.</p>

<p>Ei ole olemassa selvää ohjetta siihen, mikä sana on tärkeä, riittävän
yleinen tai muulla tavalla sopiva oikolukuun lisättäväksi. Jos on käytössä
laajoja, suomenkielistä tekstiä sisältäviä tietokantoja, niistä tehdyt sanojen
yleisyyslaskelmat ja muut vertailut voivat antaa suuntaa valinnalle. Usein
päätös kuitenkin perustuu omaan harkintaan. Tärkeää onkin muistaa, että oma
(ja muiden) kielikorva kuulee silloin tällöin väärin. Kielenkäyttöön liittyy
paljon yleisiä väärinkäsityksiä ja luuloja. Oikoluvun sanaston kehittäminen
vaatii jatkuvaa sanojen oikeinkirjoitukseen ja taivutukseen liittyvää
tutkimista.</p>

<p>Sanan tärkeyttä arvioidessa on kielikorvan ja tutkimisen lisäksi hyvä
huomioida myös asia, jota kognitiivisessa psykologiassa kutsutaan
saavutettavuusheuristiikaksi. Kyseessä on yleinen ja sinänsä luonnollinen
päättelyvirhe, jossa valinta perustuu vain itselle ensiksi mieleen tuleviin
asioihin. Oikoluvun sanaston kehittämiseen sovellettuna se voi tarkoittaa,
että jos harrastat esimerkiksi tietotekniikkaa, saatat ajatella, että monet
tietotekniikkaan liittyvät sanat ovat todella yleisiä ja että ne on tärkeää
saada oikolukusanastoon. Alueellinen vääristymä voi tulla siten, että henkilö
pitää oman kotiseutunsa sanastoa (paikannimiä tai aluepuhekieltä) muita
tärkeämpänä. Sinänsä asiantuntemus on rikkaus; täytyy vain muistaa, että
oikoluvun perussanastoa kehitetään yleiseen käyttöön.</p>

<h2>Mitä oikolukusanastoon voi lisätä?</h2>

<h3>Ensisijaiset</h3>

<p>Seuraavassa on listattu suurin piirtein tärkeysjärjestyksessä, minkä
tyyppisiä sanoja oikolukuun lisätään ja mitä täytyy samalla huomioida. Näitä
ohjeita noudattamalla sanastoon pääsee todennäköisesti lipsahtamaan vähemmän
virheitä ja oikoluvun laatu saadaan pidettyä korkealla. Sanan
oikeinkirjoituksessa ja taivutuksessa täytyy aina olla tarkkana. Sitä ei
yleensä ole mainittu erikseen.</p>

<ol>

<li><p><strong>Nykysuomen yleiskieliset sanat.</strong> Nykyaikana yleisesti
käytössä olevia suomen yleiskielen sanoja voi lisätä vapaasti. <a
href="http://www.kotus.fi">Kotimaisten kielten tutkimuskeskuksen</a>
kielenhuolto-osasto, nk. kielitoimisto, antaa suosituksia kielen käytöstä.
Voikon sanaston kehittämisessä pyritään noudattamaan niitä. (Vanha, lähes
käytöstä poistunut sanasto on toissijaista.)</p>

<p>Suomen kielen sanakirjoja voi käyttää apuna, jos haluaa varmistaa, kuuluuko
sana yleiskieleen. Sanakirjoissa saattaa olla myös tietoa sanojen taipumisesta.
Muista kuitenkin, että laaja sanakirja on luettelo- tai tietokantasuojan
alainen, ks. <a
href="http://www.finlex.fi/fi/laki/ajantasa/1961/19610404#P49">tekijänoikeuslain
49. §</a>. Se tarkoittaa, että sanakirjasta ei saa ilman lupaa
järjestelmällisesti kopioida sanoja eikä niihin liittyviä lisätietoja.
Yksittäisten sanojen tarkistaminen on tietenkin sallittua. Katso
tekijänoikeuteen liittyviä ohjeita tämän dokumentin kohdasta ”<a
href="#kiellot">Mitä ei saa tehdä?</a>”.</p></li>

<li><p><strong>Lähes yleiskielisiksi vakiintuneet arkikielen sanat.</strong>
Harkitusti voi lisätä yleisimpiä arkikielen sanoja, kuten <i>lenkkari</i>
’lenkkitossu’ tai <i>tintti</i> ’tiainen’. Huomioi kuitenkin edellä mainittu
saavutettavuusheuristiikka. Omassa ja oman lähipiirin kielenkäytössä asiat
voivat vaikuttaa yleisemmiltä ja vakiintuneemmilta kuin ne todellisuudessa
ovatkaan. Yleisyys ei myöskään välttämättä tarkoita, että sanan käyttö olisi
suositeltavaa. Sanojen lisäämisestä voi aina keskustella muiden kehittäjien
kanssa.</p></li>

<li><p><strong>Yleisimmät suomalaiset paikannimet ja henkilöiden
nimet.</strong> Suomen paikannimet ja henkilöiden nimet ovat melko pysyviä, ja
tässä mielessä niiden lisääminen oikolukusanastoon on perusteltua. Jokaista
niemeä ja notkoa ei sanastoon kuitenkaan lisätä, vaan perusteena käytetään
harkintaa nimen yleisyydestä kielenkäytössä. Suomenkielisissä teksteissä
esiintyvät pääasiassa kuntien ja henkilöiden nimet. Muut luonnon paikannimet
ovat harvinaisempia.</p></li>

<li><p><strong>Muita yleisiä ja pitkäikäisiä suomalaisia erisnimiä.</strong>
Harkitusti ja hyvin perustein myös muita erisnimiä voi sanastoon lisätä.
Tällainen on esimerkiksi nimi <i>Finlandia</i>. Tärkeipänä perusteena
oikoluvun kannalta lienee sen pitkäikäinen esiintyvyys monissa Suomen
historiaan, yhteiskuntaan ja kulttuuriin liittyvissä nimissä.</p>

<p>Yritysten ja yhteisöjen nimet, tuotemerkit tai muut kaupalliset erisnimet
sen sijaan ovat kielen näkökulmasta usein varsin lyhytikäisiä. Sellaisia ei
oikolukuun oteta mukaan muuten kuin hyvin perustein. Kysy ensin toisten
kehittäjien mielipiteitä asiasta.</p></li>

<li><p><strong>Kaikkein yleisimmät ulkomaiset paikannimet.</strong> Tämä koskee
lähinnä valtioita, niiden pääkaupunkeja ja mahdollisesti suurimpia kaupunkeja.
Lisäksi mukaan voidaan ottaa suurimmat vesistöt ja muut luonnon muodot.</p>

<p>Vieraskielisten nimien oikeinkirjoituksessa ja siirtämisessä suomen kielen
taivutusjärjestelmään tulee olla erityisen tarkkana. Joidenkin ulkomaisten
nimien suomenkielinen kirjoitusasu on muuttunut historian aikana. Huomioi myös
oikeaa kirjoitusasua selvittäessäsi, että sama nimi voidaan kirjoittaa eri
kielissä eri tavalla (esimerkiksi <i>München</i> ~ <i>Munich</i>). Oikoluvun
sanastoon lisätään nykyisten normien mukainen suomenkielinen kirjoitusasu.
Vanha karttakirja ei välttämättä ole nimistön suhteen enää ajan tasalla,
eivätkä karttakirjat muutenkaan ole aina luotettavia nimistön
oikeinkirjoituksessa.</p>

<p>Periaatteessa vieraskielisten nimien taivutus perustuu sanan ääntämiseen
alkukielessä. Ääntäminen on ainakin suurin piirtein tunnettava, jotta oikea
taivutus suomen kielessä olisi ylipäätään mahdollista. Tämän lisäksi on
tunnettava suomen kielen normit vieraskielisten sanojen taivutuksesta. Tämä
voi vaatia melko lailla tutkimista, koska yleiseen kielenkäyttöön ei voi
luottaa. Joidenkin nimien kohdalla on paljon tavallisempaa taivuttaa niitä
väärin, joten esimerkiksi Google-haut paljastavat vain joukon enemmän tai
vähemmän virheellisiä tapoja. Jos olet rohkea ja haluat yrittää, Jukka
Korpelan kirjoittamassa <a
href="http://www.cs.tut.fi/~jkorpela/kielenopas/">Nykyajan kielenoppaassa</a>
on hyödyllinen luku <a
href="http://www.cs.tut.fi/~jkorpela/kielenopas/8.4.html#vier-taiv">erisnimien
ja vieraiden sanojen taivutuksesta</a>.</p>

<p>(Internetissä oleviin oppaisiin tulee suhtautua kriittisesti. Edellä mainitun
Nykyajan kielenoppaan vieraiden sanojen taivutusohjeet perustuvat
kielitoimiston ohjeisiin, joten niitä voidaan pitää varsin luotettavina.
Epävarmassa tilanteessa sana jätetään pois oikoluvusta.)</p></li>

<li><p><strong>Kaikkein merkittävimpiä kansainvälisiä nimiä.</strong> Jotkut
sanat, yleensä erisnimet, ovat hyvin yleisesti kansainvälisessä käytössä,
esimerkiksi poliittisesta tai historiallisesta syystä. Harkitusti sanastoon
voi lisätä kaikkein merkittävimpiä, pysyvimpiä ja tunnetuimpia kansainvälisiä
nimiä. Tällaisia ovat esimerkiksi nimi <i>Aristoteles</i> tai sotilasliitto
<i>Nato</i>. Huomioi, että tiedotusvälineet saattavat antaa vääristyneen kuvan
asioiden merkittävyydestä. Muista olla tarkkana vieraskielisten sanojen
oikeinkirjoituksen ja taivutuksen kanssa. Samat nimet voidaan kirjoittaa eri
kielissä eri tavalla (esimerkiksi <i>Tšingis-kaani</i> ~ <i>Genghis Khan</i>).
Oikolukuun lisätään suomenkielinen kirjoitusasu.</p></li>

</ol>

<h3>Toissijaiset</h3>

<p>Seuraava luettelo antaa vinkkejä sanoista, joiden lisääminen on mahdollista
mutta ei välttämättä kovin tärkeää. Halutessasi voit vaikka jättää tällaisten
sanojen lisäämisen kokonaan ja keskittyä edellä lueteltuihin, huomattavasti
tärkeämpiin asioihin.</p>

<ul>

<li><p><strong>Erityisalojen sanat.</strong> Erityisaloille syntyy usein omaa
sanastoa, jota ei kovin paljon käytetä muualla. Usein on kyse vieraskielisten
sanojen enemmän tai vähemmän onnistuneesta mukauttamisesta suomen kieleen.
Erityisaloilla saatetaan käyttää myös ihan suoria sitaattilainoja vieraasta
kielestä. Myös erisnimiä esiintyy, esimerkiksi merkittävien tutkijoiden
nimiä.</p>

<p>Oikoluvun perussanastoon – sanastoon, joka tulee kaikkien käyttöön
– lisätään vain erityisalojen pysyvimpiä peruskäsitteitä. Usein kunkin alan
peruskäsitteet ovatkin jo yleistyneet osaksi yleiskieltä eivätkä ne enää ole
”erityisiä” käsitteitä. Sen sijaan harvinaisempia sanoja ei laiteta oikoluvun
perussanastoon; niille ei ole käyttöä suurimmalle osalle oikoluvun
käyttäjistä. Alakohtaisia erityissanoja voi kuitenkin sanastoon lisätä, mikäli
niille asetetaan erityinen lippu, joka osoittaa sanan kuuluvan erityisalaan.
Tällaiset sanat eivät automaattisesti tule osaksi perussanastoa, mutta ne voi
halutessaan ottaa käyttöön. Jos haluat kerätä jonkin erityisalan sanoja, niitä
on usein paras kerätä ensin itselle omaan listaan, ja vasta sitten lisätä
oikoluvun sanastoon. Kysy asiasta neuvoa muilta Voikon kehittäjiltä.</p></li>

</ul>

<h2 id="kiellot">Mitä ei saa tehdä?</h2>

<p>Tässä luetellaan asioita, jotka ovat kiellettyjä Voikon sanaston kehittämisen
kannalta.</p>

<ul>

<li><p><strong>Sanojen kopioiminen sanakirjasta tai muusta lähteestä, johon ei
ole GPL-yhteensopivaa käyttöoikeutta.</strong> Laajat sanakirjat nauttivat
tekijänoikeuslain tuomaa luettelo- tai tietokantasuojaa, ja niiden
määrällisesti tai laadullisesti olennaisen osan kopioiminen ilman lupaa on
Suomen lain mukaan kiellettyä, ks. <a
href="http://www.finlex.fi/fi/laki/ajantasa/1961/19610404#P49">tekijänoikeuslain
49. §</a>.</p>

<p>Voikko-oikolukujärjestelmää ja sen sanastoa levitetään <a
href="http://www.gnu.org/copyleft/gpl.html">GPL-lisenssillä</a>, ja siten
sanaston kehittäjillä tulee itsellä olla joko tekijänoikeus tai
GPL-yhteensopiva käyttöoikeus siihen materiaaliin, joka liitetään Voikon
osaksi. Lakiasiat ovat monimutkaisia, ja siksi täytyy ensin keskustella muiden
kehittäjien kanssa, jos suunnittelee hyödyntävänsä jotakin olemassa olevaa
sanastoa. Emme aio rikkoa tekijänoikeuslakia, jottei Voikosta tulisi laitonta.
Jos laki tuntuu rajoittavalta, kannattaa muistaa, että sama laki antaa myös
Voikon tekijöille suojan, jonka turvin olemme määränneet Voikkoa
levitettäväksi vapaalla GPL-lisenssillä.</p></li>

<li><p><strong>Järjestelmällinen, kaikkien tiettyyn aiheeseen liittyvien
sanojen lisääminen.</strong> Tällä tarkoitetaan harkitsematonta, täydellistä,
johonkin tiettyyn laajaan aiheeseen liittyvän sanaston kokoamista, esimerkiksi
”kaikki Suomen katujen nimet” tai ”kaikki Suomen joet”. Tämän kaltainen
järjestelmällisyys tuo sanastoon valtavan paljon turhia sanoja, joita kukaan
ei koskaan tarvitse. Vain yleisimpien tapausten lisääminen on tarpeellista.
Jos lisättävä sanajoukko on suhteellisen pieni ja kokonaisuudessaan jollain
tapaa merkittävä, voidaan tällaista järjestelmällisyyttä toteuttaa.
Esimerkiksi kaikki Suomen tasavallan presidenttien nimet on järkevää lisätä
sanastoon.</p></li>

<li><p><strong>Joidenkin virheellisten ilmaisujen poistaminen.</strong> Koska
sanasto on alun perin kehitetty taivutettujen sanojen muuttamiseen
perusmuotoon tiedostojen <a
href="https://github.com/ahomansikka/sukija">indeksointia varten</a>,
siinä on sanoja, jotka ovat väärin nykyisten oikeinkirjoitussääntöjen mukaan.
Tällaisia sanoja ei saa poistaa sanastosta, mutta ne täytyy merkitä siten,
että niitä ei käytetä oikoluvussa.</p>

<p>Tiedostojen indeksointi eroaa oikoluvusta muun muassa siten, että siinä ei
oteta kantaa, mikä on oikein ja mikä väärin (esimerkiksi
<i>lukuunottamatta</i> vai <i>lukuun ottamatta</i>). Indeksoinnissa sanat on
hyväksyttävä sellaisina kuin niitä on käytetty. Oikoluvussa sen sijaan
pyritään oikeakielisyyteen, ja tämän vuoksi sanaston virheelliset tai muuten
tarpeettomat sanat merkitään lipulla, joka estää sanojen tulemisen
oikolukusanastoon. Jos sanan lisäämisen yhteydessä sattui kirjoitusvirhe,
sellaisen sanan saa poistaa. Indeksoinnissa on tarkoitus ottaa huomioon
lähinnä yleiset kielivirheet, kuten sanoissa <i>*kirjottaa</i> tai
<i>*lukuunottamatta</i>.</p></li>

</ul>

<h2>Sanastoon tulevat sanat</h2>

<p>Voikon perussanastoon tulevat kaikki Joukahaisen sanat, paitsi seuraavat:</p>

<ul>
<li>Sanat, joissa on jokin seuraavista lipuista:
  <ul>
    <li>ala: atk</li>
    <li>ala: kasvatustiede</li>
    <li>ala: lääketiede</li>
    <li>ala: matematiikka, fysiikka ja kemia</li>
    <li>ala: puhekieltä tai murretta</li>
    <li>ala: vieraskielinen sana</li>
    <li>siirretty</li>
    <li>virheellinen sana</li>
    <li>ei kuulu oikolukusanastoon</li>
    <li>tyypillinen kielivirhe</li>
  </ul>
</li>
<li>Sanat, joiden yleisyysluokka on 9 ja joilla on lippu ”sekoittuu helposti yleisempään sanaan”.</li>
<li>Sanat, joiden yleisyysluokka on 10.</li>
</ul>

<h2>Apuvälineitä</h2>

<p>Rekisteröityneillä käyttäjillä nämä apuvälineet ovat näkyivissä suoraan Joukahaisen etusivulla.
Myös rekisteröitymättömät käyttäjät voivat tutustua näihin, jos haluavat perehtyä tarkemmin
Joukahaisen käyttöön.</p>

<ul>
<li><a href="../findclass/classlist">Etsi sanalle taivutusluokka</a></li>
<li><a href="../kotus-diff.html">Kotus-diff</a></li>
</ul>

<hr />

<p class="lisenssi">
<!--Creative Commons License-->
<img alt="Creative Commons License" style="border-width: 0" src="http://creativecommons.org/images/public/somerights20.png" />
Tämän sivun sisältö on käytettävissä
<a rel="license" href="http://creativecommons.org/licenses/GPL/2.0/">GPL 2.0</a> -lisenssillä, tai vaihtoehtoisesti
<a rel="license" href="http://creativecommons.org/licenses/by-sa/2.5/">Creative Commons Attribution-ShareAlike 2.5</a>
-lisenssillä. Käyttö ja levitys on sallittu myös molempien mainittujen lisenssien uudempien versioiden
ehdoilla.
<!--/Creative Commons License-->
<!-- <rdf:RDF xmlns="http://web.resource.org/cc/" xmlns:dc="http://purl.org/dc/elements/1.1/" xmlns:rdf="http://www.w3.org/1999/02/22-rdf-syntax-ns#">
	<Work rdf:about="">
		<license rdf:resource="http://creativecommons.org/licenses/by-sa/2.5/" />
		<license rdf:resource="http://creativecommons.org/licenses/GPL/2.0/" />
	</Work>
</rdf:RDF> -->
</p>

</div>
</body>
</html>
